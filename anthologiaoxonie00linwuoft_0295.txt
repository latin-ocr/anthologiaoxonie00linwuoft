 

ANTHOLOGIA OXONIENSIS.

 

LXVI.

§Raptim ἦβεῑεί et OEbetffluz.

DUM Thetis, AEacidem non dedignata maritum,
Peliacum invisit sponsa beata nemUS,

Ipsi adsunt Superi sacris solennibus, ipsi
Magnificas agitant per juga celsa dapes,

Pulcer odoratos Ganymedes nectaris haustus
Porrigit ς ambrosio est mensa parata cibo:

Adsunt Pierides Musae, et modulamine dulci
Attrectant tremulae fila sonora lyrae.

Dein te conclamant Hymenaee, Thetinque marinam,
Et bellatorem Pelea rite canunt.

N unc etiam et ponti spumosas propter arenaS,
Nereides festos concelebrare choros,

Hac etenim stirpe, et magno hoc de semine Achilles
Surget, et indomitis viribus arma geret.

Hinc erit ille dies, Priami quo invisa propago

Et justo poenas funere Troja luet.

