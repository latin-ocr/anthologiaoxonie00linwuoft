ANTHOLOGI A OXONIENSIS. 161

 

XCIV.
ΑΝΤΩΝΙΟΣ.

ΞΎΓΓΝΩΘῙ μοι, δαφοινὸς ἕλκεσιν κόνις,
τοῖσδ’ εἰ φονεῦσι πρᾷός εἰμι καὶ πέπων.
ἰὼ φερίστου δὴ βροτῶν ἐρείπια,

ὅσους ἔθρεψεν εἰς τόδ’ ἡμέρας χρόνος.
ὄλοιτο καὶ χείρ, ἢ τὸ τιμιώτατον

τόδ’ αἷμ’ ἔδευσεν · ἀλλὰ μὴν ἑστὼς ἐγὼ
τῶν σῶν ὕπερθε τραυμάτων μαντεύομαι,
ἃ πολλὰ δή μοι κωφά περ πολυστομεῖ,
τοῖς πορφυρέοισι χείλεσιν κεχηνότα,
χρῄζοντα *γλώσσης φθένγμα καὶ φωνὴν ἐμῆς.
ἀρὰ «γὰρ ἄρδην ε’ς μέλη σκήψει βροτῶν,
στάσις δ’ ἀπ’ ἀστῶν, καὶ δόμων Ἐρινύες,

σφανγαῖς δ’ ὁμιλήσουσιν ὀλεθρίαις χέρες,
δεινοῖσι δ’ ὄμμαθ’ ὧδ’ ἀεὶ θεάμασιν,
ὥστ’ εἰσορώσας μητέρας «γέλωτ’ ἄγειν
διαρταμούμεν’ ’Άρεος ἐν χερσὶν βρέφη“
οἴκτου φθαρέντος έν ξυνηθείᾳ κακῶν.

ὀ Καισάρειος δ’, ε’πὶ τίσει ,στρωφώμενοςῃ
Ἄτην δ’ ἔχων ἀρωγόν, ἐξαναζέσει
χθόνιος ἀλάστωρ, καὶ τυραννικῇ βοῇ
ὅρων ἐπεμβὰς τῶνδε κηρύξει φόνον,
κύνας μεθιεὶς Ἄρεος· ὥστε τοῦδ’ ἄγους
ὄζειν ἕκατι πτώματ’ ἀνοσίων νεκρῶν,

σάξουσ’ ἁπαξάπασαν Ἰταλῶν χθόνα.
ἐπὶ χθονὸς κεκρωγότ’ ἐν χρείᾳ. τάφου.

