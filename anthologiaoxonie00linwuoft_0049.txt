 

AN THOLOGIA OXONIENSIS.

 

XI.

sstn flurellam.

QUID mea rapta tuae dulcedine, Lydia, formae
Corripis in tantum lumina fixa decus3
Et mihi, quas praeter nullae pepulere tuentem,

Subtrahis aversa fronte severa genas?

Ut tua devitem fastidia, mutuus alter

Afferat ut medicam, qua licet, ignis opem,

v Dum levis hanc, illam blanda prece flectere tent0‚

Lenior audita fit nova quaeque prece.

Hei mihi! quam languent, frustra simulata potitis,

Gaudia non verus quae sibi finxit amor!
Namque aliae quamvis oculos tenuere puellae,

Tu tamen arcanus pectoris ardor eras.

Non secus, externa moerens vagus exul in ora, -
Hospita quem regio quaeque miserta fovet,
Heu 1 patriam, patriam desiderat 1—-illa carenti

Sola, licet vita sit redimenda, domus!

23

 

 

