AN THOLOGIA OXONIENSIS. 247

Sola tuis in te spes inclinata recumbit3
Tota perit Priami, te pereunte, domus,

Quin age, jam tandem nimii miserere doloriS,

 

Sitque tua nobis parta salute salus·

XL VI.

Uer.

VERE novo ut primos tellus resoluta tepores
Accipit, et Zephyri mitior aura favet:

Plurima, quae nudae reparet dispendia silvae,
Lenta tumet spissas gemma datura comae.

Et jam prata inter per laxa foramina terrae
Laetior ex udo pullulat herba solo.

Propter aquam tenues musci perque humida saxa
Praecingunt titulo viva fluenta toro.

Roscidaque in solis spirant violaria ripis,
Et prope luteolo primula flore latet.

Tum crocus obductam lento conamine glebam
Dimovet, et summam flavus inaurat humum.

Jamque et mellitum calicem, Narcisse, recludiS,
Unde favos olim sedula ditet apis·

Sic laeta aestatis facieS, et purior aether,

Pulcrior haud unquam Flora profundit opes·
W.

ῑ--.-...-.-....-.,- 7, ,Νὴ ἡ Q

 

 

