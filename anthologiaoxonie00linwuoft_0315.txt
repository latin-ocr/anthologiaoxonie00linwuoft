ANTHOLOGIA OXONIENSIS. 289

 

VI.

&a omnia bergam ah {interitum

Arra.

ARENTES inter campos et inhospita saxa,
Qua rubet aeterno torrida sole dies,

Centum olim, ut perhibent, arae, et ditissima donis
Surgebant Libyco templa dicata J ovi 3

Flumina ubi zephyrosque et ripas nacta salubres
Explicuit patulas plurima palma comas.

Haec Pisae delubra suae Maurusius Ammon
Dicitur, et Croniis praeposuisse jugis,

Ergo et Dodonam linquens, sylvasque Pelasgum,
Et loca Chaonii quae coluere seneS,

His adytis responsa dabat3 seu regia Sardis
Persarum eversas sollicitaret opeS,

Sive ubi longinquum Macedo petiturus Hydaspen
Quaereret ignoti praescia fana patris,

Haec olim fuerint: nunc sunt sine nomine terrae,
Qua pecudem in solis rupibus Afer agit Í¾

Aut vacua explorans frustra deserta viator
Devius incerto tramite lustrat iter.

Nulla adeo sacrae sedis monumenta supersunt,
Nec lapis ambiguam qui notet unus humum:

U

