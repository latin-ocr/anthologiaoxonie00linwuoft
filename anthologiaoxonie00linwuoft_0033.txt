 

ANTHOLOGIA OXONIENSIS.

· “ Roma potens opibus, terrae caput, inclyta bellis,
Sub pede nunc populos mille superba terit:
At cadet ingenti mox strata in pulvere lapSU,

Moenia jam victor barbarus ecce! petit.

“ Succrescet Romae soboles indigna parentum,
Non erit in pretio mileS, ut ante, suo 3
Praemia tum famae numeri, non arma, merebunt,

Solaque degenerum gloria carmen erit.

‘⁶ Sed genus acre virum, sylvis innata propago,
ἱ Protinus in nostris exorietur agris 3
F ulminibusque potens, alasque induta nitenteS,

Imperio terras nobiliore reget.

‘⁶ Tum nova, Caesareis ignota cohortibus, arva
Dicentur sobolis splendida regna tuae τ’
Illa plagaS, aquilae quas non tetigere superbae,

Gestiet invicta praeripuisse manU.”

Talia grandaevus vates : dum praescia fati
Pectora divino fervidus igne tumet,
Pronus et in chordas plusquam mortale sonantes

Excitat arguto pollice dulce melos.

 

 

 

