 

ANTHOLOGIA OXONIENSIS.

LXVI.

HOPTIA.

ΝΟΣΕΙΣ σὺ δῆθεν· εἶτα πρὸς νοσοῦντος ἣν
φοιτᾶν σε «γυμνὸν ὄντα, καὶ σταλάγματα
ἠοῦς μυδώσης ἐκπιεῖν; ποία νόσῳ

ξύνοικος εἶτα δεμνίων παιωνίων

πόδ’ ἄν τις ἐκκλέψειε, παννύχους φθορὰς
τιθεὶς παρ’ οὐδὲν καὶ κακὰς δυσαυλίας;

τί τοῦτ’ ἂν εἴη, πλὴν ἑκόντα προσκαλεῖν
νόσον νόσων ἔφεδρον, αἰθέρος μύσος;

οὐκ ἔστι ταῦτ’, οὐκ ἔστιν, ἀλλ’ ἔσω φρενῶν
βόσκεις νόσον τήνδ’ ἐξ ἁμαρτίας τινός·

ἣν δὴ δίκαιος οὖσά σοι ξυνειδέναι,

ἐπεὶ δάμαρτι τοῦτο πρόσκειται Ὑέρας,
φίλον φίλη σε (γονυπετὴς ε’παξιῶ,

πρὸς καλλόνης τε, τῆς ἐθαυμάσθην τὸ πρίν,
πρός σ’ ὧν ἐραστὴς εὐγμάτων μ’ ἤντου τότε,
καὶ τοῦ με’γίστου δὴ τρίτου ξυνθήματος,
ἀφ’ οὗπέρ ἐσμεν ἐκ δυοῖν ψυχὴ μία,

νῦν συμμόρῳ σῇ τῇδε, σοὶ τὰ πάντ’ ἴσῃ,
κοίνωσον, ἐκ τοῦ τοῦτ’ ἔχεις λύπης βάρος,
ταύτην τε νύκτα σοι ξυνήλλαξαν τίνες·

ἓξ ἀρτίως Γγὰρ ἕπτα τ’ ἄνδρες, ὄμματα

οὐδὲ σκότῳ δεικνύντες, ἦσαν ἔντοποι.

J.

115

