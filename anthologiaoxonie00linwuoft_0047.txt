 

ANTHOLOGIA OXONIENSIS.

X.
gjunoea captiba.

EUP11RAT1S ripae acclines, ubi, limite longo
Porrecta, Assyriae tristia culta patent,

Amissam memores patriam, sanctumque Siona
F levimus, et summi diruta templa Dei.

At qua moesta salix invisam offuderat umbram,
Pendebant tacitae, pristina cura, lyrae.

Saepe illic Solymae eversae captiva propago
Impia victoris probra minasque tulit z

Saepe illic, pompas inter ritusque nefandos,
Ingemuit, patrios jussa referre modOS.

Ergone solennes virgo Solymaea choreas
Captiva et patriis finibus exul agat?

Ergo et nunc poterit, Babylonis moenia propter,

Sacra Davideae tangere fila lyrae,

Qua Siloa, altusque Hermon, Libanusque sonabant, ,

Praesentique Patris numine plena Salem?

Cara Salem, quascunque ferar vagus exul in oras,
Ecquando possim non memor esse tui?

At mihi defixa obmutescat lingua palatO,
At citharam, et solitum dextra recuset opus,

Si mentem non una meam tua torquet, imago,

Una Salem, luctus laetitiaeque comes.

21

 

 

 

