    
    
         
     
   
     
     
     
     
     
     
        

ANTHOLOGIA OXONIENSIS.

LV.

fflamntlzs reprehensus.

Destrictus ensis cui super impia
Cervice pendet.

“ Ο DEOUS, o quanti luxus, o gaudia regum,
Et bona pauperibus non capienda viris 1 ”
Clamat adulator Siculum stans ante tyrannum,
Ante coronatas ture rosisque dapes,
Cum subito princepS, “ Fies en ipse tyrannuS,
· Tuque meos luxus experieriS,’' ait.
Nec mora —-› regifico cinctus diademate frontem
Rex novus aurato dat sua membra toro·
Ecce ferunt epulaS, floreS, unguenta ministri,
Dum lyra virgineo pollice tacta sonat.
Vir media recubat jam felicissimus aula,
Seque putat luxu laetitiaque frui :
Cum subito seta suspensum desuper ensem .
Suspicit, et tacito pallidus ore tremit:
Suspicit hunc capiti stricto mucrone minantem,
Incipit et voti conscius esse sui.
“ Aufer,” ait, “ luxus: petii cur talia demens?

Contentus vita pauperiore fruar.’'
H. H.

