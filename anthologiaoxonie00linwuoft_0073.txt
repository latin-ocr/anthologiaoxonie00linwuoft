 

&³3²2 ,

ANTHOLOGIA OXONIENSIS.

XXVI.

AC veluti, quum Solis equos accepit anhelos
TauruS, apesque novo jam prima examina vere
Emisere favis, pendentia more racemi:

Illae inter flores et prata recentia rore

Huc illuc volitant, tabulis aut levibus, ante
Stramineas arceS, primo jam melle madenteS,
Exspatiantur, et in medium consulta reponunt.
Haud secus aeriae densantur in agmina turbae 3
Inde datum accipiunt signum, et mirabile dictu 1
Quorum magni artus, et membra immania nuper
Visa giganteam Telluris vincere prolem,

N anorum in parvas subito collecta figuras
Innumera angustis spatiis stipantur, ut illa
Gens Pygmaea, olim super Indos accola montes3
N aiadumve chori graciles, parvaeque N apaeae,
Quarum forte jocos media sub nocte colonus
Fontis aquam prope, vel serus sub tegmine luci,
Aut videt, aut vidisse putat: super arbitra coelo
Luna sedens, terrae propior, deductaque ab alto,
Pallentes invertit equos3 choreisque jocisque
Gens intenta, aures divino carmine mulcet.

Olli mixta metu pertentant gaudia pectus.

47

