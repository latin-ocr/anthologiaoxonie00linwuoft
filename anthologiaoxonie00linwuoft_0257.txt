 

 

ANTHOLOGIA OXONIENSIS . 231

XXXI.

‘stanganzia

ARGUMENTUM.

Ecclesiae cujusdam prope Bernam in Helvetia presbyter conjugi
suae, primo in puerperio extinctae, monumentum hunc in modum
fieri voluit. Lapidem tumulo impositum, et quasi repentino
ult-imae illius tubae fragore disruptum, sublevare videtur mulier,
habitum sepulcralem post se rejiciens, et in beatorum sedes,
eodem coelesti accitu, conscendere gestiens.

Quam pulcherrimam rerum maximarum imaginem admirati
juvenes duo ibidem peregrinantes, AEdis Christi vero apud Oxo-
nienses haud ita pridem alumni, easdem his qui sequuntur
versibus utcunque exprimere conabantur.

Viduas· loquitur.

N ULLA mei ostentat lapis hic insignia luctus
Impositus cineri, cara Maria, tuo:

Nec tibi condecorant solito de more sepulcrum,
Sollicitent fletus qualiacunque novos·

Heu-1 nimis iste dolor, nimis ista recursat imago!
Et quianam haec animo sint referenda meo?

Has prope relliquiaS‚ quoties aut debita sacris
Officia, aut fidus me revocarit amor,

Has prope relliquiaS, aegrae solatia menti
Sunt aliqua, et lacrymis invenienda quies.

Hic tua me reficit, tua me rediviva tuentem

Effigies aevi spe melioris alit.

 

 

