ANTHOLOGIA OXONIENSIS.

 

· Sed neque majores vobiS‚ gens inscia, poenas
Quam mihi, nec vobis deteriora velim3

Quippe meas lux quaeque preces in sidera vectat,
Obruat ut miserum tarda ruina caput.

Hei mihi! nam surdas frustra vox fertur ad aures,
Nec Deus extremam reddere curat opem.

Mors etiam immitis spernit properare vocata,

Et trahere ad sese qui cupit ipse mori.

Nam veluti quondam lustrans loca sancta viator
Difficiles errans itque reditque vias 3

Sic equidem immensum spatiis emetiar orbem,
Temporaque assiduo verna dolore teram.

Luctus erit'pro pane mihi, pro munere Bacchi
Qui salsae ex oculis decidit imber aquae.

Dura dabunt membris instratum saxa cubile:

Sic Placet angores Congemlnare meos.

Illa etiam, mea flamma olim, nunc sancta voluptas
Auspiciumque animae praesidiumque meae,
Illa ubi de sede aetheria (qua lumine coeli
Gaudet, et aeternae praemia pacis habet)
Horribilem poenam aspiciet, miserebitur ultro
Quod moriens Vivo, nec datur usque mori.
Namque et coelicolae nostri miserentur, et omnes

Flere hominum luctus tristitiamque solent.
F.. 11.

