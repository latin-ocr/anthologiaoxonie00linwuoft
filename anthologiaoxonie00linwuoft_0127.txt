 

ANTHOLOGIA OXONIENSIS.

 

LIX.

O MARIS Ionii crebris freta consita terris 1
Qua citharam Sapphus movit iniquus amor ς

Qua viguere artes olim bellique togaeque,
Delos ubi exorta est Deliacusque Deus,

Vos aeterna aestaS‚ vos Sol aeternus inaurat3
Nullus honor vobis jam, nisi Solis, adest.

Despiciunt montes campum MarathoniS‚ et undas
Caeruleas Marathon despicit ipse maris3

Atque ibi dum vacuam meditabar forte per horam,

Graecia vel rursus libera visa mihi est3
Scilicet haud potui tumulis insistere Medum,
Et me servitii credere ferre jugum.

Olim in praecipiti montis Rex rupe sedebat,
Unde procul Salamis cernitur orta mari 3

Millia multa ratum pelago despexit, et inter
Solus tot gentes arbiter ipse fuit:

Sole oriente suas numeraverat ille phalanges -—
Quid reliquum ex illis, sole cadente, fuit?

O ubi-sunt illi? aut ubi tu mea patria, et. ingens
Gloria? J am late littora muta silent :

Heroumque simul numerOS, et pectora quondam
Conscia virtutis, jam tenet alta quies 1

Hoc quoque fata jubent, citharae sacra fila, diuque

Plena Deo, in nostras degenerasse manus?
J. G..L.

