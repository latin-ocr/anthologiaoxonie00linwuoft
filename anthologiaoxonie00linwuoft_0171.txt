   
    
     
     
   
       
     
   
     
       
       
      

 

OXONIENSIS.

 

ANTHOLOGIA

LXXXII 1.

ULTIMA ab aestivo floret rosa sole relicta,
Ultima qua nuper tot nituere nitet:
Quaeque venustatis sociae fulsere prioriS,

Deciduae tristi jam perierevice.
Nulli cognato distincti lumine flores,
Nulla tibi roseae gentis alumna manet,
Unde repercusso niteas suffusa rubore,
Et suspirantum mutuus halet odor.

Caetera cum linquant, ego te, Rosa, linquere nolim,
Ne pereas aegre vimine fulta tuo.

I, quoniam pulcrae sic occubuere sororeS,
I Rosa, communi digna quiete frui.

Sic ego jam vivos diffundens mitis honores,
Frondibus irroro gramina sicca tuis,

Qua tibi quot sociae laetos viguere per hortos
Undique marcentes et sine odore jacent.

Mox sequar ipse tui moriens vestigia fati,
Quum dextrae fuerint foedera rupta meae3

Quum tandem, qua nunc Pietas religata nitescit,
Deciderit gemmis orba corona suis.

Sincero simul ac studium sub pectore languet,
Avolat et cari cordis amica fides,

Quis velit, heu Σ vitae gelida sub luce supersteS,

Ingratas rerum solus obire vices?
w. Β. J.

⁹ L

